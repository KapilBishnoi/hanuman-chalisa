---
description: श्री हनुमान चालीसा
layout:
  title:
    visible: true
  description:
    visible: true
  tableOfContents:
    visible: false
  outline:
    visible: false
  pagination:
    visible: false
---

# Hanuman Chalisa
<div>
श्रीगुरु चरन सरोज रज निज मनु मुकुरु सुधारि ।<br>
बरनउँ रघुबर बिमल जसु जो दायकु फल चारि ॥<br>
बुद्धिहीन तनु जानिके, सुमिरौं पवन कुमार ।<br>
बल बुधि विद्या देहु मोहि, हरहु कलेश विकार ॥
</div>

|   <p>जय हनुमान ज्ञान गुन सागर<br>जय कपीस तिहुँ लोक उजागर॥१॥</p>  |      <p>लाय सजीवन लखन जियाए<br>श्री रघुबीर हरषि उर लाए॥११॥</p>     |    <p>राम दुआरे तुम रखवारे<br>होत ना आज्ञा बिनु पैसारे॥२१॥</p>   | <p>अष्ट सिद्धि नौ निधि के दाता<br>अस बर दीन जानकी माता॥३१॥</p> |
| :-----------------------------------------------------------------: | :----------------------------------------------------------------: | :--------------------------------------------------------------: | :------------------------------------------------------------: |
|    <p>राम दूत अतुलित बल धामा<br>अंजनि पुत्र पवनसुत नामा॥२॥</p>   |  <p>रघुपति कीन्ही बहुत बड़ाई<br>तुम मम प्रिय भरत-हि सम भाई॥१२॥</p> |  <p>सब सुख लहैं तुम्हारी सरना<br>तुम रक्षक काहु को डरना॥२२॥</p>  |   <p>राम रसायन तुम्हरे पासा<br>सदा रहो रघुपति के दासा॥३२॥</p>  |
|    <p>महाबीर बिक्रम बजरंगी<br>कुमति निवार सुमति के संगी॥३॥</p>   |   <p>सहस बदन तुम्हरो जस गावै<br>अस कहि श्रीपति कंठ लगावै॥१३॥</p>   |     <p>आपन तेज सम्हारो आपै<br>तीनों लोक हाँक तै कापै॥२३॥</p>     |  <p>तुम्हरे भजन राम को पावै<br>जनम जनम के दुख बिसरावै॥३३॥</p>  |
|     <p>कंचन बरन बिराज सुबेसा<br>कानन कुंडल कुँचित केसा॥४॥</p>    |     <p>सनकादिक ब्रह्मादि मुनीसा<br>नारद सारद सहित अहीसा॥१४॥</p>    |   <p>भूत पिशाच निकट नहि आवै<br>महावीर जब नाम सुनावै॥२४॥</p>   |    <p>अंतकाल रघुवरपुर जाई<br>जहाँ जन्म हरिभक्त कहाई॥३४॥</p>    |
|    <p>हाथ बज्र अरु ध्वजा बिराजे<br>काँधे मूँज जनेऊ साजे॥५॥</p>   |   <p>जम कुबेर दिगपाल जहाँ ते<br>कवि कोविद कहि सके कहाँ ते॥१५॥</p>  |    <p>नासै रोग हरे सब पीरा<br>जपत निरंतर हनुमत बीरा॥२५॥</p>   |   <p>और देवता चित्त ना धरई<br>हनुमत सेई सर्व सुख करई॥३५॥</p>   |
|      <p>शंकर सुवन केसरी नंदन<br>तेज प्रताप महा जगवंदन॥६॥</p>     |  <p>तुम उपकार सुग्रीवहि कीन्हा<br>राम मिलाय राज पद दीन्हा॥१६॥</p>  | <p>संकट तै हनुमान छुडावै<br>मन क्रम वचन ध्यान जो लावै॥२६॥</p> |   <p>संकट कटै मिटै सब पीरा<br>जो सुमिरै हनुमत बलबीरा॥३६॥</p>   |
|    <p>विद्यावान गुनी अति चातुर<br>राम काज करिबे को आतुर॥७॥</p>   |   <p>तुम्हरो मंत्र बिभीषण माना<br>लंकेश्वर भये सब जग जाना॥१७॥</p>  |   <p>सब पर राम तपस्वी राजा<br>तिनके काज सकल तुम साजा॥२७॥</p>  | <p>जै जै जै हनुमान गुसाईँ<br>कृपा करहु गुरु देव की नाई॥३७॥</p> |
|  <p>प्रभु चरित्र सुनिबे को रसिया<br>राम लखन सीता मनबसिया॥८॥</p>  |  <p>जुग सहस्त्र जोजन पर भानू<br>लिल्यो ताहि मधुर फ़ल जानू॥१८॥</p>  |    <p>और मनोरथ जो कोई लावै<br>सोई अमित जीवन फल पावै॥२८॥</p>   |    <p>जो सत बार पाठ कर कोई<br>छूटहि बंदि महा सुख होई॥३८॥</p>   |
| <p>सूक्ष्म रूप धरि सियहि दिखावा<br>विकट रूप धरि लंक जरावा॥९॥</p> | <p>प्रभु मुद्रिका मेलि मुख माही<br>जलधि लाँघि गए अचरज नाही॥१९॥</p> | <p>चारों जुग परताप तुम्हारा<br>है परसिद्ध जगत उजियारा॥२९॥</p> |  <p>जो यह पढ़े हनुमान चालीसा<br>होय सिद्ध साखी गौरीसा॥३९॥</p>  |
|   <p>भीम रूप धरि असुर सँहारे<br>रामचंद्र के काज सवाँरे॥१०॥</p>   |   <p>दुर्गम काज जगत के जेते<br>सुगम अनुग्रह तुम्हरे तेते॥२०॥</p>   |  <p>साधु संत के तुम रखवारे<br>असुर निकंदन राम दुलारे॥३०॥</p>  |    <p>तुलसीदास सदा हरि चेरा<br>कीजै नाथ हृदय मह डेरा॥४०॥</p>   |
<div align="center">
पवन तनय संकट हरन, मंगल मूरति रूप।
  <br>
राम लखन सीता सहित, हृदय बसहु सुर भूप॥
</div>
